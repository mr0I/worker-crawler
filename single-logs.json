"شرکت شیائومی به‌تازگی دو عضو ارزان‌قیمت از خانواده «Redmi 9» را معرفی کرده است. گوشی Redmi 9A  یکی از این گوشی‌ها است که مانند نسخه‌های قبلی، از صفحه‌نمایش بزرگ، باتری پرقدرت، طراحی جذاب دوربین و سخت‌افزار مناسب برخوردار است. صفحه‌نمایش گوشی Redmi 9A 6.53 اینچ است و از فناوری IPS LCD بهره می‌برد. این نمایشگر حدود 81 درصد از بدنه را به خود اختصاص داده است. شیائومی برای این محصول خود از یک دوربین با لنز عریض ۱۳ مگاپیکسلی استفاده کرده است. دوربین سلفی 5 مگاپیکسلی هم در مرکز گوشی و بالای نمایشگر این گوشی به‌کار گرفته‌شده است. ازنظر سخت‌افزاری هم این گوشی به تراشه Helio G25 شرکت مدیاتک مجهز شده که با پردازنده‌ هشت‌هسته‌ا‌ی و قدرتمند Cortex-A53 و پردازنده گرافیکی PowerVR GE8320 همراه شده است. حافظه رم با ظرفیت 2 گیگابایت هم در کنار این مجموعه قرار گرفته است تا بتواند علاوه‌بر کارهای معمول، از قابلیت‌های جدید گوشی‌های امروزی پشتیبانی کند. برای این گوشی حافظه داخلی با ظرفیت 32 گیگابایت در نظر گرفته شده است که با استفاده از یک کارت حافظه SD قابل ارتقاء است. باتری لیتیوم-پلیمری با ظرفیت 5000 میلی‌آمپرساعتی با قابلیت شارژ با توان 10 وات و جک 3.5 میلی‌متری صدا هم از دیگر مشخصات این محصول جدید است."