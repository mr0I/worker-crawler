"این نسخه از گوشی موبایل Galaxy A52s با رم 8 گیگابایتی و حافظه داخلی 128 گیگابایت  به عنوان یکی از جدیدترین میان‌رده‌های سامسونگ با تکنولوژی 5G روانه بازار شده است. این محصول دارای صفحه‌نمایش سوپر امولد است و ظاهر زیبایی دارد. سامسونگ تلاش کرده است حاشیه را در این تولید جدید خود تا حد امکان کم کند. این گوشی قاب پشتی از جنس پلاستیک دارد و قاب جلویی آن را شیشه پوشانده که البته جلوه‌ی زیبایی به گوشی داده است. این محصول سامسونگ با نسخه 11 از سیستم‌عامل اندروید روانه بازار شده است تا از هر نظر گوشی مدرن به‌حساب بیاید. صفحه‌نمایش استفاده‌شده در این گوشی 6.5 اینچ با رزولوشن FullHD+ است که با استفاده از فناوری Super AMOLED و پنل OLED تصاویر شفاف و بی‌نظیری را به نمایش می‌گذارد. این صفحه‌نمایش در هر اینچ 407 پیکسل را نشان می‌دهد که این یعنی جزئیات و وضوح تصویر عالی است. همچنین روکش این نمایشگر لایه‌ی محافظ Corning Gorilla Glass است که از خط‌وخش و ضربه جلوگیری می‌کند. تراشه‌ی این محصول، Snapdragon 778G 5G  از تراشه‌های 6 نانومتری سامسونگ است که به همراه  8 گیگابایت رم عرضه می‌شود. تراشه‌ی گرافیکی Adreno 642L هم برای پخش ویدئو و بازی مناسب است. این نسخه از گوشی با حافظه 128 گیگابایتی عرضه شده است. دوربین اصلی A52s سنسور 64 مگاپیکسلی دارد و از نوع عریض (Wide) است. یک سنسور 12مگاپیکسلی و دو سنسور 5 دیگر هم در کنار این دوربین اصلی مجموعه دوربین‌های قاب پشتی A52s را تشکیل داده‌اند. دوربین سلفی 32مگاپیکسلی هم در قاب جلویی این گوشی به کار گرفته شده است. باتری 4500 میلی‌آمپرساعتی، پشتیبانی از فناوری شارژ سریع 25 واتی، درگاه USB Type-C و حسگر اثرانگشت در زیر قاب اصلی هم از دیگر ویژگی‌های این تازه‌وارد است. سامسونگ در ساخت این گوشی از جدیدترین فناوری‌های ساخت گوشی استفاده کرده است تا میان‌رده‌ای با قابلیت‌های نزدیک به یک بالارده خوش‌ساخت را روانه بازار کند."